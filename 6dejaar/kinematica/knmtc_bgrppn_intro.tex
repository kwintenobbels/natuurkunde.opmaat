\documentclass{ximera}
\input{../preamble}

\addPrintStyle{..}

\begin{document}
	\author{Bart Lambregs}
	\xmtitle{Inleiding kinematica}{}
    \xmsource\xmuitleg

\textbf{Kinematica} is het belangrijke onderdeel van de fysica dat de \textbf{bewegingen van voorwerpen beschrijft}. 
Dat gaat bijvoorbeeld over vallende appels, rollende knikkers of rijdende auto's, maar ook over de beweging van de maan rond de aarde, de aarde rond de zon, moleculen in water of ook in elkaar grijpende tandwieltjes in een mechanisch uurwerk. 


Dit hoofdstuk bestudeert de \textbf{basisbegrippen} van de kinematica, en spreekt dus over rechtlijnige en cirkelvormige bewegingen, snelle en trage bewegingen, versnellende en vertragende bewegingen enzovoort. Het houdt zich echter (nog) niet bezig met de \textit{oorzaken} van die bewegingen zoals aandrijfmotoren, zwaartekracht of opgebouwde spanningen in de aardkorst.

\begin{example}
Als een appel van een boom valt, kan je allerlei vragen stellen over deze valbeweging: 

\begin{itemize}
	\item Hoe ver valt de appel van de boom?
	\item Hoe lang duurt het voor de appel de grond raakt? 
	\item Hoe snel valt de appel? Is die snelheid altijd dezelfde, of valt een appel altijd maar sneller? 
	\item Als de snelheid van de appel verandert, hoe groot is ze dan bij het begin van de val? En na 1 seconde? En op het moment dat de appel de grond raakt? 
\end{itemize}

We bekommeren ons voorlopig nog niet over de vraag \textit{waarom} een appel naar beneden valt, en bijvoorbeeld niet naar boven.
Dat komt later, in het onderdeel \textit{dynamica}, waar we de \textit{krachten} zullen bestuderen die de bewegingen veroorzaken. Wel, we zullen zien dat krachten eigenlijk alleen maar de \textit{veranderingen van bewegingen} veroorzaken.

\end{example}

\begin{example}
Als je een krijtje gooit naar het bord, kan je je daarover allerlei vragen stellen:
\begin{itemize}
\item Vliegt dat krijtje in een rechte lijn naar het bord? Of eerder in een cirkelbaan? Of misschien een ellips?
\item Hoe snel vliegt dat krijtje? Vertraagt het tijden zijn vlucht omdat het kracht verliest, of versnelt het eerder omdat het ook wat naar beneden valt? 
\item Als de leerkracht het laatste stukje van de baan van het krijtje nauwkeurig heeft geregistreerd, kan hij dan weten welke leerling gegooid heeft?
\item Als je uitglijdt en valt net bij het gooien, gaat het krijtje dan ook sneller naar beneden vallen?
\item Vliegen lange en korte krijtjes even snel? Vliegen witte en rode krijtjes even snel? Vliegen krijtjes met een scherpe punt sneller?
\item Mag je eigenlijk wel met krijtjes gooien?
\item Is dit voorbeeld niet erg verouderd in deze tijden van electronische borden? Kan je met stiften gooien? Mag dat? Zal ChatGPT ooit met krijtjes kunnen gooien?
\item Als je snel genoeg gooit, en opzettelijk het bord mist, is het dan theoretisch mogelijk om het krijtje in een baan om de aarde te krijgen? Hoe snel zou je moeten gooien? 
\end{itemize}  

Sommige van deze vragen worden behandeld in de kinematica, andere in de dynamica. Enkele vragen zijn eigenlijk onzinnig, en uitzonderlijk kan een vraag worden behandeld in de strafstudie. Als een vraag grappig zou zijn, is dat toevallig en irrelevant.

\end{example}
% Als je de valbeweging van een appel wilt beschrijven, heb je eerst een \textbf{referentiestelsel} nodig van waaruit je dit zal doen. In dit referentiestelsel een plaatsvector, snelheidsvector, versnellingsvector, ... toekennen en de grootte van deze vectoren beschrijven met vergelijkingen. 

% deze zin is enkel goed als ze het al kennen. 

% wat we niet doen: 

	
\end{document}
